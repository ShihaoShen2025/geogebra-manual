= Vyskakovací nápověda
:page-en: Tooltips
ifdef::env-github[:imagesdir: /cs/modules/ROOT/assets/images]

Vyskakovací nápověda (tooltip) je text, který se objeví vedle ukazatele myši, pokud ho umístíme nad objekt v 
image:16px-Menu_view_graphics.svg.png[Menu view graphics.svg,width=16,height=16] xref:/Grafický_pohled.adoc[Nákresně]. Vyskakovací nápověda se objeví také tehdy, když umístíme ukazatel myši nad ikonu nástroje v Nástrojové liště (pro desktopové verze GeoGebry) nebo nástroj z Nástrojové lišty vybereme (GeoGebra verze pro web a dotyková zařízení). Pomocí volby
xref:/Dialog_Vlastnosti.adoc[Nastavení] je možné nastavit různé režimy zobrazení vyskakovací nápovědy. Tato služba se pro různé varianty GeoGebry liší. Pro GeoGebru Klasik 5 a 6 nebo pro Grafický kalkulátor můžeme volit následující tři režimy vyskakovací nápovědy v rámci nastavení nákresny: _Zapnout_, _Automaticky_, _Vypnout_ (význam viz dále). V GeoGebře Klasik 5 pak můžeme navíc na kartě _Pro pokročilé_ nastavit režim vyskakovací nápovědy pro konkrétní objekt, výběrem z následujících pěti (již zmíněné tři plus dvě další) možností:

Automaticky::
  Vyskakovací nápovědy se ukazují pouze tehdy, když je aktivní image:16px-Menu_view_algebra.svg.png[Menu view algebra.svg,width=16,height=16] xref:/Algebraické_okno.adoc[Algebraické okno]. Vyskakovací nápověda uvádí typ objektu a jeho jméno; pokud se jedná o xref:/Volné_závislé_a_pomocné_objekty.adoc[závislý objekt] nápověda obsahuje také jeho popis.
Zapnout::
  Vyskakovací nápověda se ukazuje bez ohledu na to, zda je image:16px-Menu_view_algebra.svg.png[Menu view algebra.svg,width=16,height=16] _Algebraické okno_ zobrazeno, nebo ne. Obsah nápovědy je stejný jako v režimu _Automaticky_.
Vypnout::
  Vyskakovací nápověda se neukazuje.
Popisek::
  Obsahem vyskakovací nápovědy je xref:/Štítky_a_popisky.adoc[Popisek] objektu. Popisek zadáme na kartě _Základní_ nastavení xref:/Dialog_Vlastnosti.adoc[vlastností objektu].
Další buňka::
  Pokud je objektem buňka image:16px-Menu_view_spreadsheet.svg.png[Menu view spreadsheet.svg,width=16,height=16]
  xref:/Tabulka.adoc[Tabulky], jako obsah vyskakovací nápovědy je použit obsah buňky napravo od ní.

V dialogovém okně _Pro pokročilé_ v xref:/Settings_Dialog.adoc[Nastavení] je možné nastavit také jazyk vyskakovací nápovědy a dobu jejího zobrazení.
